---
title: iOS vs Android
description: Il punto di vista e la personale opinione, raramente si incontrano con l'obiettività e la verità
date: 2025-07-08
---
Mi piacerebbe ripartire parlando di tecnologia, una delle mie altre passioni insieme alla cucina; ma prima di farlo mi piacerebbe affrontare un argomento diverso:

__LA FEDE__

Ora probabilmente con un titolo del genere vi starete chiedendo cosa c'entri la fede con 2 sistemi operativi mobili, è presto detto: sono il caso più eclatante di fede sui social dopo le 3 crociate in terra santa.  
In un'era dove la fede in Dio (almeno nel Bel Paese) non è più abbastanza per l'uomo (e la donna) moderni, sono stati i social a decretare quale fosse la nuova chiesa in cui stare e quale fosse il nuovo dio in cui credere.  
I post sui social sono pieni di insulti e accuse di ogni natura a chiunque abbia scelto uno smartphone diverso da chi li scrive, e questo succede da anni, molti anni.

La cosa è allarmante, perché in un mondo che è soffocato dal surriscaldamento globale, i ghiacciai che si sciolgono, le guerre e il consumismo che non migliora tutto questo, la cosa più importante per questi decerebrati è insultarsi perché è più giusto dare, secondo loro, soldi ad una multinazionale a cui non importa nulla di loro, piuttosto che ad un'altra.

Per me tutto questo è folle e sono sicuro che conosciate questo fenomeno quindi, vi prego, fate in modo che finisca.  
Quando trovate qualcuno che pubblica questo contenuto bloccatelo, fatelo morire nell'anonimato, magari in questo modo non avendo un pubblico con cui interfacciarsi si stancheranno di avere un atteggiamento simile sui social, che sono diventati ormai ambienti tossici, per gente tossica e senza la minima capacità di portare a termine una conversazione o uno scambio di opinioni senza sfociare nel litigio.