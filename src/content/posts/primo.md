---
title: "Primo post"
description: "Il mio primo post, un esperimento per vedere la bontà di questo blog"
date: "2025-06-28"
---

Nel mio primo post vorrei essere, prima di tutto, sicuro che tutto funzioni a dovere.  
Per questo, a costo di tradire una certa insicurezza, vorrei semplicemente cogliere l'occasione per scrivere quanto più testo possibile e andare in deploy, o come si sarebbe detto nei tempi andati, in pubblicazione.

In questo momento sto guardando la mia compagna che sarà, spero presto la mia sposa, scrivere sulla tastiera di un Mac con una velocità e una precisione incredibili.  
Ammetto che sto provando anche io a scrivere sulla tastiera usando tutte e 5 la dita per prendere dimestichezza e magari imparare a scrivere velocemente senza dover guardare i tasti e anche se con una certa incertezza e qualche fugace occhiata alla tastiera, riesco a portare a termine il compito.

in ogni caso, vorrei provare a dare un senso a questo primo post, cercando almeno di spiegare qualcosa su di me, mano mano che ci conosciamo meglio.  
Nella home si fa riferimento ad una scimmia, sia nel nome del blog, EscApe, che nel sottotitolo al blog.  
il motivo è Presto detto e si spiega con una domanda:

## quale è la differenza tra un uomo e una scimmia?

In buona sostanza una scimmia non sa condividere (Bonomo a parte), mentre l'uomo si.  
A questo punto immagino che le vostre obiezioni siano (Bonomo a parte, lo ripeto) sul fatto che avete conosciuto un sacco di persone che non sanno condividere, bene, bravi, ma è proprio per questo che io elargisco un semplice ma significativo consiglio nel sottotitolo del blog:  
non fatevi prendere dalla scimmia!

Più essenzialmente cercate di non diventare scimmie, restate umani e continuate ad essere (intelligentemente) generosi e condividete quello che amate fare, vedrete che la vita inizierà ad avere un sapore e un profumo migliore.
